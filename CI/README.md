# Interfícies de Computadors
# GENERAL
| NOM | CODI | DATA | CRÈDITS | DIFICULTAT | CÀRREGA TREBALL | NOTA |
| --- | --- | --- | --- | --- | --- | --- |
| [Interfícies de Computadors](https://www.fib.upc.edu/ca/estudis/graus/grau-en-enginyeria-informatica/pla-destudis/assignatures/CI) | CI | Q3 | 6 | 6/10 | 7.5/10 | 7.8 |

<br>

# EXPLICACIÓ
Aquesta assignatura agafa un microcontrolador (PIC18F45K22) i explica els conceptes relacionats amb la programació de microcontroladors al voltant d'aquest. <br>
L'assignatura és molt pràctica tot i que és important que prestis molta atenció als comentaris del professor a classe, donat que el material per estudiar és: 
- El datasheet del micro.
- Unes diapositives que son suport (No contenen gaire informació).

Inicialment, es comença amb un repàs a conceptes de física, tot i que aquest no serà un punt important en l'assignatura. Llavors es fa codi màquina del PIC18 (similar a EC) i finalment passa a ser tot C. <br>
Fins al final, aprendràs a com jugar amb la freqüència per fer sorolls, o controlar temporitzadors o inclús, de projecte final, programar al complet un inflador de rodes (En el meu cas). <br>
T'ajuda a comprendre com funcionen les petites coses del nostre dia a dia. Inclús hi ha una petita pinzellada sobre com es comuniquen els dispositius. La veritat que es força satisfactori veure com acabes lligant F, IC, EC i pots fer ja els teus experiments. <br>

## Exàmens
Els exàmens són coses “pràctiques”. <br>
No significa que els exàmens siguin pràctics, sinó que pregunten coses relacionades a: "com fer ...", "com configurar per ..." i no pas tant de teoria. <br>
És MOLT IMPORTANT el laboratori. No et quedis amb cap dubte o podrà ser que aquest el preguntin a l'examen.

## Recomanacions
1. Esforçat en el laboratori.
2. Intenta entendre el perquè de les coses i així no hauràs de recordar molta teoria. Simplement sabràs què fer millor.
En l'examen poden preguntar-te alguna configuració que no hagis vist mai abans, i si ho has entés, no et suposarà cap problema.
3. Recomano bastant els meus apunts. Han ajudat a aprobar a força companys.